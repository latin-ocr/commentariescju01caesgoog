23-26. nu sauro qaumco comm. ιν. 77

oppressis simul et de navibus desiliendum et in fluctibus
'consistendum 'et cum hostibus erat pugnandum, cum illi aut
ex arido aut paulum in aquam progressi omnibus membris
expeditis, notissimis locis audacter tela conicerent et equos
insuefactos incitarent. Quibus rebus nostri perterriti atque5
huius omnino generis pugnae imperiti non eadem alacritate ac
studi0, quo in pedestribus uti proeliis consuerant, utebantur.
25. Quod ubi Caesar animadvertit, naves longas, quarum et
species erat barbaris inusitatior et motus ad usum expeditior,
paulum removeri ab onerariis navibus et remis incitari et ad 10
latus apertum hostium constitui atque inde fundis, sagittis,
tormentis hostes propelli ac submoveri iussit; quae res
magno usui nostris fuit. Nam et navium figura et remorum
motu et inusitato genere tormentorum permoti barbari con·
stiterunt ac paulum modo pedem retulerunt Atque nostris 15
militibus cunctantibus, maxime propter altitudinem maris,
qui decimae legionis aquilam ferebat, contestatus deos, ut ea
res legioni feliciter eveniret: ‘Desilite,' inquit, ‘milites nisi
vultis aquilam hostibus prodere: ego certe meum reipublicae
atque imperatori officium praestitero! Hoc cum voce magna κο
dixisset, se ex navi proiecit atque in hostes aquilam ferre
coepit. Tum nostri cohortati inter se, ne tantum dedecus

, admitteretur, universi ex navi desiluerunt. Hos item ex

proximis primis navibus cum conspexissent, subsecuti hos-
tibus appropinquarunt. 26. Pugnatum est ab utrisque 25
acriter. Nostri tamen, quod neque ordines servare neque
firmiter insistere neque signa subsequi poterant, atque alius
alia ex navi, quibuscumque signis occurrerat, se aggregabat,
magnopere perturbabantur ; hostes vem, notis omnibus vadia,
ubi ex litore aliquos singulares et navi egredientes con· 30
spexerant, incitatis equis impeditos adoriebantur, plures
paucos circumsistebant, alii ab latere aperto in universos tela
coniciebant. Quod cum animadvertisset Caesar, scaphas

 

