18 · c. rurrr cassinis 1.

omnem equitatum amisisse. Quibus proeliis calamitatibus-
que fractos‚ qui et sua virtute et populi Romani hospitio
atque amicitia plurimum ante in Gallia potuissent, coactos
esse Sequanis obsides dare nobilissimos civitatis et iure·
siurando civitatem obstringere, sese neque obsides repeti-
turos neque auxilium a populo Romano imploraturos
neque recusaturos quo minus perpetuo sub illorum dicione
atque imperio essent. Unum se esse ex omni civitate
Aeduorum, qui adduci non potuerit, ut iuraret aut liberos
10 suos obsides daret. Ob eam rem se ex civitate profugisse
et Romam ad senatum venisse auxilium postulatum, quod
solus neque iureiurando neque obsidibus teneretur. Sed
peius victoribus Sequanis quam Aeduis victis accidisse,
propterea quod Ariovistus, rex Germanorum, in eorum
15 finibus consedisset tertiamque partem agri Sequani, qui
esset optimus totius Galliae, occupavisset et nunc de altera
parte tertia Sequanos decedere iuberet, propterea quod
paucis mensibus ante Harudum milia hominum xxnr ad
eum venissent, quibus locus ae sedes pararentur. Futurum
ro esse paucis annis, uti omnes ex Galliae finibus pellerentur
atque omnes Germani Rhenum transirent: neque enim
conferendum esse Gallicum cum Germanorum agro, neque
hanc consuetudinem victus curn illa comparandam. Ari-
ovistum autern, ut semel Gallorum copias proelio vicerit,
a5quod proelium factum sit Magetobrigae‚ superbe et
crudeliter imperare, obsides nobilissimi cuiusque liberos
poscere et in eos omnia exempla cruciatusque edere, si
qua res non ad nutum aut ad voluntatem eius faeta sit.
Hominem esse barbarum, iracundum, temerarium3 non
30 posse eius imperia diutius sustinere. Nisi si quid in
Caesare populoque Romano sit auxilii, omnibus Gallis
idem esse faciendum, quod Helvetii fecerint, ut domo
emigrent, aliud domicilium, alias sedes, remotas a Ger·

 

